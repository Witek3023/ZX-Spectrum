Parametry techniczne
Płyta główna ZX Spectrum z pamięcią 48 KB (wersja 3B, 1983)
Screenshot ekranu z paletą barw
Laser Squad
Nośnikiem danych w pamięci masowej ZX Spectrum była kaseta magnetofonowa, po dokupieniu ZX Interface 1 z ZX Microdrive także specjalna pamięć magnetyczna, patrz otwarta kasetka na fotografii
Kasetka ZX Microdrive

Za sprzętową stronę ZX Spectrum odpowiedzialny był Richard Altwasser, uprzednio pracujący również nad konstrukcją komputera ZX-81. Zawartość pamięci ROM zaprogramował Steve Vickers, pracownik Nine Tiles Information Handling Ltd., choć część kodu zapożyczono z komputera ZX-81 (tę część zaprogramował John Grant). Klawiaturę komputera opracował Rick Dickinson, pracownik Sinclaira[1].

    mikroprocesor Zilog Z80A pracujący z zegarem 3,5 MHz[2]; ośmiobitowa szyna danych, szesnastobitowa szyna adresowa;
    pamięć operacyjna: RAM – 16 lub 48 kB (128 kB RAM w modelach ZX Spectrum 128, +2 i +3) i ROM – 16 kB (32 kB w wersjach 128, +2 i +3);
    wyjście na odbiornik telewizyjny (TV-out), wbudowany modulator UHF firmy Astec pozwalający uzyskać obraz w rozdzielczości ekranu 256 × 192 pikseli i 15 kolorach (wyłącznie tryb graficzny), z tym że kolory nie były przypisywane poszczególnym pikselom, ale blokom 8 × 8. Dla każdego takiego bloku mógł być określany kolor tła i zapełnienia oraz wzór. Dodatkowo można było włączyć podwyższoną jasność koloru (BRIGHT 1) uzyskując w ten sposób 15 kolorów do wyboru (czarny z podwyższoną jasnością wyświetlany był jak zwykły czarny). Dla jednego bloku 8 × 8 wszystkie zaznaczone piksele (wartość 1) musiały mieć taki sam kolor, a niezaznaczone (wartość 0) również taki sam. W obrębie bloku mogły więc być widoczne tylko dwa kolory. Powodowało to, zwłaszcza w grach, efekt kanciastej chmurki przy wyświetlaniu postaci na różnokolorowym tle. ZX Spectrum był pierwszym komputerem Sinclair Research zdolnym do wyświetlania obrazu w kolorze;
    klawiatura gumowa (lub plastikowa w modelu ZX Spectrum+), pod nią folia klawiatury. Klawiatura posiadała 40 klawiszy realizujących 193 polecenia wbudowanego języka BASIC;
    wbudowany głośnik sterowany jednobitowo bezpośrednio przez procesor główny (późniejsze modele miały układ AY-3-8912 – 3 kanałowy generator dźwięku, stosowany także w komputerach Amstrad CPC oraz – pod oznaczeniem Yamaha YM-2149 – w Atari ST);
    wbudowany interpreter języka programowania Sinclair BASIC;
    możliwość przechowywania programów na kasetach magnetofonowych zapisywanych i odczytywanych przez standardowy magnetofon kasetowy;
    różne rozwiązania podłączenia stacji dyskietek takie jak najpopularniejsze w Polsce Timex FDD 3 i FDD3000 oraz ich montowane w kraju odpowiedniki (używały dyskietek 3″) czy też kontroler Beta Disk z systemem TR-DOS (można było do nich podłączyć dowolne napędy – zwykle używane były 5.25″);
    możliwość podłączenia dżojstika za pomocą zewnętrznego interfejsu – istniało kilka systemów: Kempston Joystick – najpopularniejszy standard, wbudowany w niektórych klonach ZX Spectrum (Timex 2048 i 2068); Sinclair Joystick – wprowadzony przez Sinclair Research Ltd. jako Interface II, mapowany na klawisze 6–0 (joy 1) i 1–5 (joy 2) i Cursor Joystick – emulujący klawisze kursora. Były też inne, np. Protek Joystick Interface[3].

    Typ 	

    Mikrokomputer domowy
    Premiera 	
    
    23 kwietnia 1982
    Koniec produkcji 	
    
    1992
    Procesor 	
    
    Zilog Z80A / Z80B @ 3,5 MHz
    Pamięć operacyjna 	
    
    16 kB / 48 kB RAM / 16 kB ROM
    Nośnik danych 	
    
    kaseta magnetofonowa / magnetofon kasetowy
    System operacyjny 	
    
    Sinclair BASIC
    Ekran 	
    
    tryb graficzny 256 × 192 pixele
    tryb tekstowy 24 × 32 znaki
    8 kolorów (2 odcienie jasności)
    Wymiary 	
    
    23 × 14,4 × 3 cm
    550 g 